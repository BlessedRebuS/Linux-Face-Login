Il progetto si basa su PAM (Pluggable Authentication Module), ovvero un sistema a moduli che è alla base dell’ autenticazione nei moderni sistemi Linux.
PAM è unito al processamento delle immagini ottenute da un flusso di dati registrati da una webcam.
Gli utenti si registreranno con la propria faccia allenando una rete neurale che andrà a costruire un modello da seguire per lo sblocco facciale. Una volta riconosciuti gli utenti tramite la webcam, il sistema si occuperà di effettuare il login.
Il progetto è sviluppato su Raspberry Pi tramite un modulo webcam, che si occuperà di trasferire le informazioni video al Raspberry, ma può essere esteso a una implementazione su webcam integrata in un qualunque sistema Linux. 
Per la nostra implementazione useremo un Raspberry Pi 3, come sistema operativo Debian GNU/Linux 11 (bullseye) ARM e un modulo webcam che si inserisce con un connettore al Raspberry tramite un cavo piatto flessibile.